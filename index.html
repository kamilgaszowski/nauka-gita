<!DOCTYPE html>
<head>
	<meta charset="utf-8">
	<title>O lwie Ambrożym</title>
	<link rel="stylesheet" type="text/css" href="css/style.css">
</head>
<body>
	<h1>O lwie Ambrożym</h1>
	<h2>Magdalena Gąszowska</h2>
	<div>
		<p>W centrum ogrodu zoologicznego</p>
		<p>Można zobaczyć lwa Ambrożego</p>
		<p>Który choć niewiele w życiu się trudził</p>
		<p>Od rano bez przerwy tylko marudził</p>
	</div>
	<div>
		<p>Że za późno zjadł śniadanie</p>
		<p>Że za luźne ma ubranie</p>
		<p>Że za słona była zupa</p>
		<p>Że go zabolała pupa</p>
		<p>Że za dużo przyszło ludzi</p>
		<p>Że mu wybieg ktoś zabrudził</p>
	</div>
	<div>
		<p>I tak ciągle i tak wkoło</p>
		<p>Aż przestało być wesoło</p>
	</div>
	<div>
		<p>Nadeszła w końcu taka godzina</p>
		<p>Gdy – Dość!- powiedzieli znajomi, rodzina</p>
		<p>Bo ileż w końcu można wytrzymać</p>
		<p>Z kimś kto potrafi tylko wybrzydzać</p>
	</div>
	<div>
		<p>Lecz wtedy Ambroży powiedział –</p>
		<p>"Nieszkodzi"</p>
		<p>Bo nie rozumiał o co im chodzi</p>
		<p>A widząc w oddali piękna lwicę</p>
		<p>Postanowił przynieść jej polędwicę</p>
	</div>
	<div>
		<p>Długo wybierał wśród wielu kawałków</p>
		<p>Szukając smacznego, bez konserwantów</p>
		<p>I gdy już wybrał ten jeden jedyny</p>
		<p>Doczekał się tylko skwaszonej miny</p>
	</div>
	<div>
		<p>"Chyba żartujesz" – powiedziała lwica -</p>
		<p>"To jest baleron a nie polędwica</p>
		<p>I chyba nie wiesz mój drogi kuzynie</p>
		<p>Że lwice zazwyczaj dbają o linie"</p>
	</div>
	<div>
		<p>Tak powiedziała i z pretensjami</p>
		<p>Odeszła trzepocząc długimi rzęsami</p>
	</div>
	<div>
		<p>I wtedy Ambroży zrozumiał dlaczego</p>
		<p>Wszyscy odwrócili się wówczas od niego</p>
		<p>Przeprosił i powiedział, że od dzisiaj przestanie</p>
		<p>Że całkiem bez sensu jest narzekanie</p>
	</div>
	<div>
		<p>A gdy przypomniał sobie polędwicę</p>
		<p>I rozkapryszoną piękną lwicę</p>
		<p>Pomyślał, że żoną jego zostanie</p>
		<p>Ta która baleron wcina na śniadanie</p>
	</div>
	<div><p>Z cyklu Zwierszaki</p></div>
</body>